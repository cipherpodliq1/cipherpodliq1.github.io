Здравейте, реших да си изкарам сертификат по Python. След кратко търсене в интернет се спрях на [PCEP](https://pythoninstitute.org/pcep).Това е първия пост от поредица, в която ще документирам всичко от подготовката до успешно преминаване на изпита. Както винаги пожелавам Ви приятно четене. Отворен съм към критика.

![image](https://github.com/user-attachments/assets/7f853768-2baa-4d1a-924f-362ce7a716fd)

### Та нека започнем с въпроса - Защо точно Python? 
Python не случайно е най-популярния програмен език. Всеки може да разбере това с няколко клика. Например ето този пост [тук](https://www.tiobe.com/tiobe-index/). Няма нещо което да не може да бъде кодирано на този език. Също така съществуват супер много frameworks , които правят програмирането изключително лестно (до колкото е възможно).
Desktop applications , computer visions , AI , Automation, Malware analysis и т.н. Та в общи линии няма да съжаляваш, ако го научиш. Да не говорим, че е доста по-лесен за учене от други програмни езици. Именно за това повечето университети в света са го избрали като "въведение" в Софтуерното Инженерство.
И не на последно място , има много отворени позиции в IT сектора, които са изцяло свързани с Python.

Надявам се вече да съм успял да Ви надъхам достатъчно

## Какво ще Ви е нужно?

Естествено ще трябва да инсталирате Python на машината на която работите. Това става доста лесно през [официалния сайт](https://www.python.org/downloads/). Изтеглете .exe файла и следвайте стъпките.

![image](https://github.com/user-attachments/assets/b7204cfe-309a-4e5f-ab36-f6f9e0d4faba)

След товва ще Ви трябва среда за програмиране. Препоръчвам Visual Studio Code - [тук](https://code.visualstudio.com/).

До тук добре , вече сте подготвени да започнете да кодирате.

Сега нека разгледаме какво трябва да покрием за успешно преминаване на изпита:

## Има общо 4 раздела, всеки посветен на различно нещо:

### Компютърно програмиране и основи на Python — Този раздел обхваща основни концепции за програмиране и основите на Python, осигурявайки стабилна основа за начинаещи. Той включва синтаксис на Python, променливи, оператори, типове данни и операции за вход/изход.

### Контролен поток — Условни блокове и цикли — Този раздел се фокусира върху вземането на решения и циклите в Python, които са от съществено значение за писане на програми, които могат да реагират на различни условия и да обработват данни итеративно.

### Събиране на данни — кортежи, речници, списъци и низове — този раздел обхваща вградените структури от данни на Python, използвани за съхраняване и манипулиране на колекции от данни. Той включва списъци, кортежи, речници и низове, заедно с методи и операции за ефективното им боравене.

### Функции и изключения — Този раздел се фокусира върху това как да пишете код за многократна употреба с помощта на функции, да управлявате функционални параметри и обхват и да обработвате грешки с помощта на изключения. Разбирането на тези концепции е от съществено значение за писането на организирани, ефективни и устойчиви на грешки програми на Python.

Първият дял има 18% тегло, вторият 29%. 3 и 4 са съответно 25% и 28%. Вие сте свободни да решите кои са вашите силни и слаби страни и да видите върху какво ще се фокусирате.

![image](https://github.com/user-attachments/assets/0e55fe58-a081-48c0-b02a-4f2c904e645c)

Благодаря за отделеното време Ще се радвам, ако споделите отзиви.

Ако искате да сте в крак с подготовката ми е и да получите достъп до допълнителни ресурси за Python и теми, свързани със сигурността, не се колебайте да се свържете с мен!

[GitHub](https://github.com/cipherpodliq1)
[LinkedIn](https://www.linkedin.com/in/kristiyan-radev/)

Успех в подготовката!
